Subject: vostra segnalazione
Date: 28/08/2022, 21:45
To: "monitorapa@peceasy.it" <monitorapa@peceasy.it>

Buonasera,

premetto che quasi tutto quanto scritto nella vostra comunicazione è per me incomprensibile; dal numero di telefono inserito nel form pensavo foste un contatto totalmente fake, ma dopo avere fatto alcune ricerche su internet ho capito che i nomi con cui vi presentate possono essere reali e il sito internet che indicate esiste davvero.
Citate la Costituzione della Repubblica Italiana e per tale motivo meritate una risposta.
Il fatto poi, che uno di voi sia stato espulso dal M5S quando invece doveva essere ringraziato, mi porta anche a provare simpatia.
Detto questo, evidenzio che siamo in piena campagna elettorale, quindi evitiamo le perdite di tempo e cerchiamo di definire la questione.
Io non capisco nulla di siti web, ho acquistato il dominio su Register.it perchè si riesce a costruire un sito facilmente ed in modo intuitivo, tutti i paroloni che scrivete non saprei dove collocarli nel tempo/spazio di www.freetalia.it ; sono però sensibile al controllo che il web fa in modo illegale dei nostri dati e delle nostre abitudini, perciò se posso fare qualcosa per evitare questo controllo sono disponibile a farlo.
Non abbiamo soldi, siamo comitati civici che si autofinanziano, quindi se siete venditori di qualcosa avete sbagliato cliente.
preferirei essere contattato telefonicamente, è più facile capirsi e se ho dubbi pongo subito le domande e ci capiamo al volo; le infinite e-mail non sono adatte al mio carattere.
cordiali saluti 

Gruppo politico FREE
__________________________________________________________________________

Subject: Re: POSTA CERTIFICATA: vostra segnalazione
From: Monitora PA <monitorapa@peceasy.it>
Date: 29/08/2022, 13:03

Salve, in estrema sintesi:

in data 2022-08-28 alle 03:11:34.658574 il nostro osservatorio
automatizzato ha rilevato che il vostro sito inviava sistematicamente
dati personali sensibili come le opinioni politiche dei visitatori
del vostro sito a Google LLC violando:

- l'articolo 15 della Costituzione
- il GDPR

Google utilizza tali dati per orientare i comportamenti degli elettori,
riducendone l'autonomia, svuotando la nostra democrazia di significato e
danneggiando anche il vostro stesso partito qualora non sia
perfettamente allineato agli interessi economici dei Big Tech
come Google e agli interessi geopolitici degli Stati Uniti d'America.

Potete verificare autonomamente i trasferimenti avviati dal sito
attraverso servizi online come https://webbkoll.dataskydd.net/ da
cui al momento risulta:

- che avete correttamente interrotto i trasferimenti verso Google LLC
  dovuti a Google Fonts.

- che state effettuando ulteriori trasferimenti transfrontalieri gravati
  dalle medesime criticità legali, causati da 25 richieste HTTP verso
  server di Amazon.com, Inc

https://webbkoll.dataskydd.net/en/results?url=http%3A%2F%2Fwww.freetalia.it#requests

- che il sito stesso è ospitato presso server di Amazon.com, Inc
  soggetti alla normativa USA che permette alle agenzie governative
  statunitensi di accedere a tutti i dati personali registrati da
  tali server, senza informare gli interessati, i Titolari (voi)
  e senza l'autorizzazione di un Giudice
  https://bgp.he.net/ip/18.193.36.153

I trasferimenti verso Amazon.com, LLC non sono, al momento, ancora
oggetto delle nostre verifiche automatizzate e delle conseguenti
segnalazioni.

Tuttavia ogni visitatore del vostro sito ha il diritto di sporgere
reclamo presso l'Autorità Garante per la Protezione dei Dati Personali
per tali trasferimenti.

Pertanto, vi suggeriamo di interrompere anche suddetti trasferimenti
ed ogni altro trasferimento di dati personali presso società di Paesi
con normative incompatibili con il diritto italiano ed europeo.


Ribadiamo che questa mail, come tutta la corrispondenza di Monitora PA
relativa allo speciale elezioni, inclusa ogni risposta ricevuta
alla presente comunicazione, sarà oggetto di pubblicazione,
privata esclusivamente dai dati personali del mittente,
sul sito web della nostra comunità hacker.

Questo per rendere la cittadinanza consapevole della sensibilità
del vostro Partito rispetto alla protezione dei dati personali
e della democrazia del nostro Paese.


Rimaniamo a disposizione per ogni eventuale ulteriore chiarimento.

Con i più cordiali saluti.


Il team tecnico-legale di Monitora PA.
https://monitora-pa.it
__________________________________________________________________________

Subject: Re: POSTA CERTIFICATA: Re: POSTA CERTIFICATA: vostra segnalazione
Date: 30/08/2022, 13:14
To: monitorapa@peceasy.it

Buongiorno,
possiamo fissare un appuntamento in videochiamata su zoom, io mi collego a "register.it" e voi mi dite passo a passo cosa devo fare per risolvere il problema.
grazie mille
a presto 

Gruppo politico FREE 
__________________________________________________________________________

Subject: Re: POSTA CERTIFICATA: Re: POSTA CERTIFICATA: Re: POSTA CERTIFICATA: vostra segnalazione
From: Monitora PA <monitorapa@peceasy.it>
Date: 31/08/2022, 00:16

Salve,

pur apprezzando la buona volontà, non siamo in condizione
di fornire una consulenza di questo tipo gratuitamente a tutti
i partiti e certamente non potremmo fornirla solo ad uno.

Possiamo tuttavia invitarvi presso la nostra comunità, dove è
possibile che diversi volontari vi diano, a titolo gratuito,
qualche indicazione utile.

La chat è raggiungibile tramite due canali:

- Element.io / Matrix https://matrix.to/#/%23MonitoraPA:matrix.opencloud.lu
- Telegram https://t.me/monitoraPA

Vi consigliamo comunque di rivolgervi ad un webmaster di vostra fiducia.


Con i più cordiali saluti.


Il team tecnico-legale di Monitora PA.
https://monitora-pa.it
__________________________________________________________________________

Subject: Re: POSTA CERTIFICATA: Re: POSTA CERTIFICATA: Re: POSTA CERTIFICATA: Re: POSTA CERTIFICATA: vostra segnalazione
Date: 31/08/2022, 08:37
To: monitorapa@peceasy.it

ok grazie mille,
vi contatterò tramite la chat
saluti 