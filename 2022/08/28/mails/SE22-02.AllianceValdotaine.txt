Subject: [RIF SE22-02.AllianceValdotaine] Segnalazione di illecito utilizzo di Google Fonts su https://alliancevaldotaine.org/ e invito a risolvere la violazione del Regolamento Europeo 2016/679 (GDPR)
From: Monitora PA <monitorapa@peceasy.it>
To: Alliance Valdôtaine <info@alliancevaldotaine.org>
Cc: Monitora PA <monitorapa@peceasy.it>
Content-Type: text/plain; charset="utf-8"
Content-Transfer-Encoding: 8bit
MIME-Version: 1.0


All'attenzione di:

- Alliance Valdôtaine, in qualità di
  soggetto titolare del trattamento ai sensi dell'art. 4 par. 1 n. 7 - GDPR.

Il sottoscritto Fabio Pietrosanti, nato a Latina il 31/08/1980 
(codice fiscale: PTRFBA80M31E472W), scrive in proprio ed a nome della 
comunità di hacker, attiviste, attivisti, cittadine e cittadini che, 
attenti a riservatezza, libertà e diritti cibernetici, ha realizzato
Monitora PA (https://monitora-pa.it), eleggendo a domicilio digitale
l'indirizzo di posta elettronica certificata monitorapa@peceasy.it,
e a domicilio fisico via Aretusa 34, a Milano.

Vogliamo segnalarvi che in data 2022-08-28 03:06:45.169529, tramite
l'esecuzione del nostro nuovo osservatorio automatico distribuito,
abbiamo rilevato che il vostro Partito rende sistematicamente
accessibili notevoli quantità di dati personali dei vostri
elettori a Google LLC attraverso l'utilizzo di Google Fonts
nel sito https://alliancevaldotaine.org/.

L'inclusione di tali risorse determina l'invio sistematico, attraverso
gli header HTTP trasmessi automaticamente dal browser dei visitatori
del vostro sito, di diversi dati personali dell'utente verso i server
di Google, fra cui:

- indirizzo IP
- User Agent
- sistema operativo
- lingue conosciute
- visita del vostro sito
- data e l'ora di tale visita
- dati personali descrittivi deducibili dall'incrocio dei dati 
  precedenti e dall'interesse per i contenuti del vostro sito

Informazioni più che sufficienti, per Google, ad identificare
il soggetto interessato e ad arricchirne il profilo
cognitivo-comportamentale.

Come ben noto anche a seguito della sentenza Schrems II della Corte di
Giustizia dell'Unione Europea, l'uso Google Fonts non è attualmente
conforme, in assenza di misure tecniche supplementari efficaci che non
ci risultano presenti sul vostro sito, alle disposizioni del GDPR in
ordine al trasferimento transfrontaliero dei dati personali.
In forza di ciò, il Tribunale di Monaco, con la sentenza definitiva
3 O 17493/20  del 19 gennaio 2022 (disponibile all'indirizzo
https://openjur.de/u/2384915.html ) ha già riconosciuto a
un soggetto interessato un risarcimento di 100€ da parte del Titolare
del Trattamento che aveva adottato tale strumento, imponendo al
Titolare stesso l'interruzione immediata delle chiamate verso
Google Fonts pena una multa fino 250.000€ ogni sei mesi in caso
di violazioni future.

Riteniamo quindi che il mantenimento da parte del vostro Partito di tale
trattamento di dati personali non conforme al disposto normativo,
in ragione del trasferimento trasfrontaliero di dati personali
e in assenza di una condizione legittimante ai sensi degli artt. 44
e ss. GDPR, esponga a rischi ingiustificati tutti i visitatori del
sito https://alliancevaldotaine.org/.

Si tratta infatti di dati personali fortemente sensibili, come sono
gli interessi e le opinioni politiche dei vostri elettori, che Google
userà per arricchirne i profili cognitivo-comportamentali attraverso cui
ne orienta le scelte commerciali, sociali e politiche.

Favorire tali manipolazioni individuali su larga scala, costituisce
una responsabilità gravissima nei confronti della democrazia del nostro
Paese, resa eclatante dall'approssimarsi delle elezioni nazionali.


Pertanto vi chiediamo, entro 10 giorni dalla ricezione della presente, di

- interrompere suddetti trasferimenti e qualsiasi altro trasferimento
  verso Google LLC o altra società sottoposta a normative incompatibili
  con i diritti fondamentali dei cittadini italiani ed europei;

- notificare il data breach occorso all'Autorita Garante per
  la Protezione dei Dati Personali nei termini previsti
  dall'articolo 33 del GDPR;

- comunicare ai visitatori del vostro sito suddetto data breach,
  caratterizzato dalla perdita di controllo sui propri dati personali
  sensibili che l'utilizzo di Google Fonts sullo stesso ha loro
  causato, nei termini dell'articolo 34 del GDPR.

In difetto di ottemperanza da parte Vostra nei termini su indicati
agli obblighi di legge in materia di trattamento dei dati personali,
ci vedremo costretti a inviare una segnalazione al Garante per la
protezione dei dati personali, ai sensi e per gli effetti
dell'art. 144 del Codice in materia di protezione dei dati personali
(DECRETO LEGISLATIVO 30 giugno 2003, n.196 e successive modifiche
e integrazioni) per una valutazione della Vostra condotta anche ai
fini dell'emanazione di eventuali provvedimenti di cui
all'art. 58 del GDPR.


Precisiamo sin d'ora che tutta la corrispondenza di Monitora PA
relativa allo speciale elezioni, inclusa ogni risposta ricevuta
alla presente comunicazione, sarà oggetto di pubblicazione,
privata esclusivamente dai dati personali del mittente,
sul sito web della nostra comunità hacker.

Questo per rendere la cittadinanza consapevole della sensibilità
del vostro Partito rispetto alla protezione dei dati personali
e della democrazia del nostro Paese.


Rimaniamo a disposizione per ulteriori chiarimenti.


In fede,

Fabio Pietrosanti
Co-fondatore di Monitora PA
https://monitora-pa.it

Con il sostegno di:

- Hermes Center, Associazione con sede in Via Aterusa n. 34, 20129
  Milano, in persona del legale rappresentante p.t Fabio Pietrosanti  
  C.F. 97621810155 https://www.hermescenter.org/
- LinuxTrent, Associazione con sede in Via Marconi n. 105, 38057
  Pergine Valsugana, in persona del legale rappresentante p.t Roberto
  Resoli C.F. 96100790227 https://www.linuxtrent.it/
- Open Genova, Associazione con sede in Piazza Matteotti n. 5
  c/o Mentelocale.it, 16123 Genova, in persona del legale
  rappresentante  p.t Pietro Biase C.F. 95165570102
  https://associazione.opengenova.org/
- AsCII, Associazione con sede in Via del Mare n.108, 80016
  Marano di Napoli, in persona del legale rappresentante p.t Avvocato
  Marco Andreoli C.F. 94200750639 https://www.ascii.it/
- AsSoLi, Associazione con sede in Via San Quintino n. 32, 10121
  Torino, in persona del legale rappresentante p.t Angelo Raffaele Meo
  C.F. 94082140487 https://www.softwarelibero.it/
